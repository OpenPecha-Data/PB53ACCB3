རྒྱལ་དབང་ཐམས་ཅད་མཁྱེན་པའི་ཞབས་བརྟན་གསོལ་འདེབས་ནི། གངས་རི་རྭ་བས་བསྐོར་བའི་ཞིང་ཁམས་སུ། །ཕན་དང་བདེ་བ་མ་ལུས་འབྱུང་བའི་གནས། །སྤྱན་རས་གཟིགས་དབང་བསྟན་འཛིན་རྒྱ་མཚོ་ཡི། །ཞབས་པད་སྲིད་མཐའི་བར་དུ་བརྟན་གྱུར་ཅིག ༈ །དཔལ་རྒྱལ་དབང་ཀརྨ་པ་སྐུ་ཕྲེང་བཅུ་བདུན་པའི་ཞབས་བརྟན་ནི། མི་ཕྱེད་རྟག་པ་རང་བྱུང་ཆོས་ཀྱི་སྐུ། །སྒྱུ་འཕྲུལ་གཟུགས་ཀྱི་སྐུར་བཞེངས་ཀརྨ་པའི། །གསང་གསུམ་རྡོ་རྗེའི་ཁམས་སུ་རབ་བརྟན་ཅིང༌། །མཐའ་ཡས་ཕྲིན་ལས་ལྷུན་གྲུབ་དཔལ་འབར་ཤོག །ཅེས་པའང་སྐྱབས་གཅིག་རྒྱལ་ཚབ་སྐུ་ཕྲེང་བཅུ་གཉིས་པ་མི་འགྱུར་གོ་ཆའི་སྨོན་པའོ། ༈ །སི་ཏུ་པདྨ་དོན་ཡོད་ཉིན་བྱེད་དབང་པོའི་ཞབས་བརྟན་ནི། པདྨ་འབྱུང་གནས་ཐུགས་རྗེ་སྟོབས་ཆེན་པོ། །མཆོག་གི་སྤྲུལ་སྐུ་པདྨ་དོན་ཡོད་འགྲུབ། །རྡོ་རྗེ་གསུམ་གྱི་ངོ་བོར་འཚོ་གཞེས་གསོལ། །མཛད་ཕྲིན་མཐའ་དག་ལྷུན་གྱིས་འགྲུབ་པར་ཤོག །